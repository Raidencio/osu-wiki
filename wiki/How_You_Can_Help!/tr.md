# Nasıl yardım edebilirsiniz!

Diğer pek çok oyun gibi, osu! da, farklı yetenekleri ve amaçları olan, dünyanın dört bir tarafından bir araya gelmiş, epey enerjik bir topluluğa sahiptir.

Herkes kendi tarzına göre topluluğun bir parçası olabilir. İşte size başlangıç için birtakım örnekler:

## Wiki'ye yardımcı olun

[Wiki](https://github.com/ppy/osu-wiki) osu! hakkındaki her şeyin bulunduğu resmi bilgi bankamızdır. Wiki her daim sitenin yeni bilgilerle güncel kalması için yardımcı olmak, ve çeviriler ile daha geniş bir kitleye ulaşmak için iştirakçiler aramaktadır.

Yeni gelenler için, bunun hakkında daha fazla bilgiyi [osu! wiki Katkı Rehberi'nde](/wiki/osu!_wiki_Contribution_Guide) bulabilirsiniz.

## osu!'nun arkadaş canlısı ve güvenli kalmasına yardım edin

osu!, resmi topluluk yuvalarının güvenli kalması için, onları gece gündüz gözlemleyen özel bir moderasyon ekibine sahiptir. Ancak, onlar sohbetteki pek çok kanalı, ve forumlardaki sayısız gönderiyi takip ederler.

Neyse ki, her şeyin güvenli kalması için yardımcı olmanız hala çok basit, işte yardımcı olmak için yapabileceğiniz bazı şeyler:

- [osu! oyun-içi sohbetteki](/wiki/Chat_Console), ya da forumlardaki, favori kanallarınızı takip edin.
- Eğer herhangi bir şekilde uygunsuz ya da rahatsız edici bir şey olduğunu düşündüğünüz bir şeyle karşılaşırsanız, oranın moderatörlerini bilgilendirmek için oyun-içi sohbette [`!report` komutunu](/wiki/Reporting_Bad_Behaviour) kullanın.

## Diğer topluluk üyelerine yardım edin

Oyun ile ilgili bir sorun ile karşılaşan kişilere bir yardım eli uzatın! Sürücü sorunları olsun, bir beatmap problemi olsun, veya oynama ile ilgili sorular olsun, eğer cevaplayabiliyorsanız, kişiye sorunları çözmede yardımcı olun.

Aşağıda belirtilen ortamlarda insanlara yardım eli uzatmaya başlayabilirsiniz:

- İlginizi çeken bir forum seçin:
  - [Yardım](https://osu.ppy.sh/community/forums/5)
  - [Mapping Tartışma](https://osu.ppy.sh/community/forums/56)
  - [Storyboard oluşturma](https://osu.ppy.sh/community/forums/20)
  - [Oynama & Sıralamalar](https://osu.ppy.sh/community/forums/13)
- Sağ üstte yer alan linki kullanarak forumu okundu olarak işaretleyin.
- Her bir yeni gönderiyi, okuyarak ve yapabildiğinizce yardım ederek, takip edin. Ayak uydurabildiğinizden emin olmak için okunmadı ikonlarını kullanabilirsiniz.
- [Mevcut rehberleri](/wiki/Guides) okuyarak osu! bilginizi tazeleyebilirsiniz. Eğer oradaki rehberler sizi tatmin etmiyorsa, onlara katkıda bulunun.

## Beatmap kontrol etmede/modlamada yardım edin!

osu!, beatmaplerin dereceli olmaya ve herkes tarafından oynanmaya hazır olup olmadığını denetleyen özel bir kontrol ekibine sahiptir. Ancak, bu sizin bu kategoriye katkıda bulunmanıza engel değildir, işte yardımcı olmak için yapabileceğiniz bazı şeyler:

- [Beklemedeki Beatmapler](https://osu.ppy.sh/beatmapsets?s=pending) listesinde sevdiğiniz sanatçılara ya da şarkılara göz atın (veya rastgele bir tane seçin).
- Beklemede ya da yapım aşamasında bulunan beatmapleri oynayın ve beatmapin tartışma sayfasına bir geri bildirim bırakın.
- Teknik modlamanın temel prensiplerini ve nelerin beatmapleri dereceli yaptığını öğrenmek için [Modlama Rehberini](/wiki/Modding) ve [Derecelendirme Kriterlerini](/wiki/Ranking_Criteria) okuyun.
- Oyun-içi sohbette bulunan `#modhelp` ve `#modreqs` kanallarına katılın ve muhabbete dahil olun (ya da sadece konuşmaları takip edin).
- Eğer vaktiniz ve gayretiniz varsa, beatmap yaratıcılarının sizden mod istemesi için bir [Modlama Sırası](https://osu.ppy.sh/community/forums/60) oluşturun.

## Kullanıcılar tarafından yürütülen topluluk projelerine katılın/yardım edin

osu! teknik ve rekabetçi kişilerden oluşan büyüyen bir topluluğa sahiptir. Onlar meraklı tamircilerden, görmüş geçirmiş ritim oyunu gazilerine kadar çeşitlendirilebilir. Burada osu! için özel olarak yapılan pek çok önerge ve proje mevcut ve siz bunlara yardım edebilir, veya kendinizinki ile osu!'nun geleceğini belirleyebilirsiniz! 

İşte katılmak için yapabileceğiniz birtakım şeyler:

- [Turnuvalar](https://osu.ppy.sh/community/forums/55) forumuna göz atın. Turnuvalar epey zaman almakta ve aksamadan organize edilmesi oldukça fazla bir iş gücü gerektirmekte, bazı durumlarda izleyici juri olarak yardımcı olabilirsiniz.
- [Geliştirme](https://osu.ppy.sh/community/forums/2)'de neler olduğunu kontrol edin. Bu düşük aktivite forumu en ciddi projelerin bulunduğu yerdir.
- Bir [beatmap projesine](https://osu.ppy.sh/community/forums/53) katılın ve diğerleriyle birlikte çalışmanın ne kadar eğlenceli olduğunu öğrenin!
- Kendi projenizi başlatın! Dans eden pippi'yi geri getirmek olsun, veya sadece osu! için havalı bir şey yapmak olsun, her şey uygundur.

## osu!'nun geleceğine katkıda bulunun

2017 yılında başlayan osu!lazer projesi, bugün görmüş olduğunuz yeni web sayfası ile birlikte, osu!team'in mevcut odağıdır.

Onları daha iyi hale getirmek için yardımcı olabilirsiniz, aşağıdaki alanlarda yardım ederek bizi osu!'nun geleceğine daha da yakınlaştırın:

- [osu!lazer](https://github.com/ppy/osu) projesine yardım edin. osu!'nun yeni sürümüne eklenecek daha pek çok şey bulunuyor, ve siz bunların gerçekleşmesine yardım edebilirsiniz!
- [Yeni web sayfasını](https://github.com/ppy/osu-web) daha da iyi hale getirin.

## Olumsuz olmaktan kaçının! İnsanları mutlu edin!

Eski bir atasözü çözümün bir parçası olun, sorunun değil, der. Topluluğun daha aydınlık bir yer olmasını sağlayarak osu!'ya yardım edebilirsiniz. İnsanlar şikayet eder, ama topluluk içerisindeki atmosferi aydınlatmanın pek çok yolu var:

- Birbirinize karşı arkadaş canlısı davranın. Hayat tartışmak için fazla kısa.
- [Hilecileri gördüğünüzde raporlayın](/wiki/Reporting_Bad_Behaviour/Handling_Foul_Play). Başka mecralarda onlar hakkında yakınmayın, basitçe `!report <kullanıcı adı> galiba hile yapıyor` yazıp göndermek saatler hatta belki dakikalar içerisinde sorunlarınızı çözecektir.
- Olumsuz durumlarda aracılık etme zahmetine girin ve onları olumlu sonuçlara dönüştürün.

Bu makale osu! topluluğuna daha ne kadar çok yardım edebileceğinizi kapsamasa da, sadece oyunu oynamak bile osu!'yu daha da harika hale getirebilir!
